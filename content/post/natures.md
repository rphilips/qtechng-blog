---
title: "Naturen"
date: 2020-07-13T16:11:09+02:00
featured_image: "/images/nature.svg"
---

Met QtechNG wordt er ook een classificatie van de bestanden ge√Øntroduceerd.

Dit is in feite een formalisering van wat reeds jaar en dag gebruikt wordt door het ontwikkelteam.

Een bestand kan meerdere naturen hebben.

Deze naturen hebben verschillende functies:

- ze sturen de installatie
- ze zijn belangrijk voor m4/r4/i4 substitutie
- ze kunnen worden gebruikt bij `queries`

## `binary` en `text`

Deze naturen sluiten elkaar uit. Standaard wordt elk bestand als `text` beschouwd. Enkel het corresponderend configuratiebestand (`brocade.json`) kan door middel van de parameter `binary` sommige bestanden als binair markeren.

## `config`, `install`, `release`, `check`

Elk project heeft juist 1 configuratiebestand (`brocade.json`). Dit bestand heeft de natuur `config` (en `text`).

In dezelfde directory als het configuratiebestand kunnen zich ook de `Python` scripts

- `install.py` (natuur: `install` + `text`)
- `release.py` (natuur: `release` + `text`)
- `check.py` (natuur: `check` + `text`)

bevinden. De werking en de betekenis van deze bestanden worden later uitvoerig behandeld.

## `bfile`, `dfile`, `ifile`, `lfile`, `mfile`, `xfile`

Bestanden die de natuur `text` hebben en die niet voorkomen in het lijstje bestanden bepaald door de parameter `notbrocade` uit de configuratiefile, kunnen gekarakteriseerd worden door hun extensie:
de bestanden met extensie `*.b`, `*.d`, `*.i`, `*.l`, `*.m`, `*.x` krijgen een corresponderende natuur.

## `auto`, `objectfile`

Bestanden met natuur `dfile`, `lfile`, `ifile` krijgen ook nog eens de natuur `objectfile` mee.

Bestanden met natuur `bfile`, `dfile`, `ifile`, `lfile`, `mfile` of `xfile` zijn ook van natuur `auto`.
